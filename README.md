Bu projenin amacı, arıcılık faaliyetlerini olumsuz etkileyen ve arı popülasyonlarına zarar veren kuş türlerinin tespitini sağlamak için bir sistem geliştirmektir. Arı popülasyonlarını tehdit eden bu kuşlar, kolonilerin zayıflamasına ve bal üretiminin düşmesine yol açarak arıcılık verimliliğini azaltmaktadır. Bu proje kapsamında geliştirilecek olan yapay zeka tabanlı tespit sistemi ile arılara zarar veren kuş türleri hızlı ve doğru bir şekilde tanımlanabilecektir.
Bu projede, arılara zarar veren kuşların tespitini sağlamak amacıyla öncelikle veri toplanmaya karar verilmiştir. Youtube’da yeterli veri bulamadığımız için başka site arayışlarına giriştik.  Ve https://search.macaulaylibrary.org sitesi ile https://xeno-canto.org sitesinden istediğimiz verileri bulduk. Daha sonrasında bu verileri indirdik ve bunları kodlara dönüştürdük. Her kuş türü için sırasıyla ayrı kod yazdık çünkü veriler farklı sitedendi. 
Daha sonrasında, klasördeki tüm MP3 dosyalarını işleyerek, sesleri gürültüden arındırmak, normalleştirmek ve her bir dosyadan MFCC (Mel-Frequency Cepstral Coefficients) özelliklerini çıkarmak için bir kod hazırladık. MFCC Hesaplama Fonksiyonu ile ses dosyasının Mel spektrumundan MFCC özelliklerini çıkardık. Bunu ses tanıma, sınıflandırma gibi görevler için yaptık. Bu ses doyalarını işleyip AudioSegment sınıfı ile yükledik. Yüklenen sesin örnekleri (y) numpy dizisi olarak alıp ardından reduce_noise fonksiyonu ile gürültü azaltma işlemi uyguladık. İşlenmiş ses dosyası, output_folder klasörüne kaydedip işlemelri tamamladık. Daha çok verimiz olması açısından bazı ses dosyalarını daha kısa süreli parçalara böldük . Her ses verisini on saniye yapmaya karar verdik. Bunu da yaptıktan sonra projemizin ilk aşaması tamamlanmış oldu.

